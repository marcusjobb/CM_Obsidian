# Lite om examensarbeten

JIN23 presenterade nyligen sina examensarbeten. Här är några som utmärkte sig.


Molndrivrutin för äldre 3D skrivare, med webbgränssnitt och en egen AI-chatt som guidar användaren genom processen.
Den studerande kopplade ihop flera olika tjänster och teknologier för att skapa en helhetslösning. Detta är en bra start för framtida projekt. Han använde sig av Python, Flask, Docker, Kubernetes, React, och en egen AI-chatt som han döpte efter sin katt.


---


En annan studerande skrev en applikation för att avlyssna och analysera trafik på ett nätverk. Detta för att kunna visa hur sårbart det kan vara att använda osäkra protokoll. Hon använde sig av Python, Scapy, och några andra tjänster. 


---


En tredje studerande skrev en applikation för att hjälpa små barn inom autism spektrumet att lära sig att hantera sina känslor. Hon använde C# och MVC för att skapa en webbapplikation som kopplade ihop aktiviteter med känslor. Det blev en enkel gränssnitt som inte stressar och som ger barnet möjlighet att berätta hur de känner sig.


---


Självklart fanns det hemautomatiseringsprojekt med Kubernetes, en applikation i Raspberry Pie för att varna ifall en äldre person faller och ropar på hjälp. Ett träningsprogram för att gå från soffpotatis till vältränad. Ett automatiseringsprojekt för att förenkla och automatisera Devops för mindre företag/skolor där kod läses in och kontrolleras noggrant innan den släpps vidare.

Gemensamt var att få använde Java som grund, de flesta använde Python, C#, eller något annat språk. De flesta använde sig av någon form av webbgränssnitt, och de flesta använde sig av någon form av databas. Dock var det med grund i det de lärt sig under kursen.

Min favorit var en studerande som jag kände mig lite osäker på, men som visade sig ha mer talang för spelskrivande än backend. Han skrev ett klassiskt snake-spel i Python.