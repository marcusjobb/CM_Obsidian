# Isabella

#### Rapporter

Bra rapporter som visar att du verkligen läst på och förstått ditt arbete. Du har en bra struktur och det är lätt att följa ditt tänk. Bra struktur och tydlig uppdelning i din rapport. Du gav dig på en tuff uppgift med att experimentera med C# och Robot Framework, och det är imponerande att du vågade ta dig an en sådan utmaning. Du visar att du har en god teknisk förståelse och att du kan tänka kreativt för att lösa problem. Din rapport är välskriven och tydlig, den riktar sig till en tekniskt kunnig målgrupp men borde ha varit menad för en bredare publik. Dock är det en bra rapport som visar att du har förstått ditt arbete, och Robot Framework kan man inte förstå utan att vara insatt i testning. Så för nybörjare som är insatta i testning är detta en bra rapport.

Roligt att du gjorde en liten todo-lista för att testa Robot Framework.

## Presentation

Du presenterade ditt arbete med **C# och Robot Framework**, ett testautomatiseringsramverk som utvecklats av Microsoft under 2000-talet och används av större företag. Ramverket är ett verktyg för att automatisera tester, och du lyfte fram fördelarna med "Minimal API design", där API:er skapas på ett enklare sätt och allt hanteras via `program.cs`.

**Styrkor i presentationen:**

- Det var bra att du visade din kod och de tester du skrivit, även de som inte fungerade, samt hur du löste problemen. Det visar på en förståelse för att utveckling är en iterativ process.
- Du tog upp hur kod kan bli rörig och hur du tog beslutet att börja om. Detta är en viktig insikt för att växa från student till yrkesverksam utvecklare.
- Lärdomarna du delade var mycket värdefulla:
  - **Realistisk planering** – att inte försöka göra för mycket på en gång.
  - **En sak i taget** – fokusera på en uppgift i taget.
  - **Testa ofta** – kontinuerlig testning för att säkerställa att saker fungerar.
  - **Om det inte fungerar, börja om** – undvik att "gräva gropen djupare". Dokumentera, ta ett steg tillbaka och andas.

Ditt demo med både lyckade och misslyckade tester gav en realistisk bild av utvecklingsarbetet, vilket var väldigt uppskattat.

Dessutom var det bra att du var ärlig i dina svar och inte försökte gissa dig fram. Att säga "jag vet inte" när det behövs är en viktig egenskap som inger förtroende.

---

## Opponering mot Mathias

Du gjorde ett bra arbete under opponeringen. Några höjdpunkter:

- Dina frågor var genomtänkta och visade att du förberett dig väl.
- Trots att det var svårt att opponera eftersom Mathias arbetade i ett team, lyckades du ändå formulera frågor som gav värdefulla insikter.
- Din humor och lite spetsiga fråga var både underhållande och relevant, vilket lättade upp stämningen.
- Det märktes att du hade läst på och engagerat dig i deras arbete.
